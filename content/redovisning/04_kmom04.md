---
---
Redovisning kmom04
=========================

<b>•	Kommentera kort om skrivuppgiften, någon som är värt att nämna från arbetet med den? •	Berätta kort om din tanke bakom respektive teman, hur tolkade du “minimalistisk”, “colorful” och “dark”. •	Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)? •	Valde du att jobba med accentfärg och isåfall hur? •	Hur tänkte du kring valet av typografi? •	Berätta om din kodstruktur av teman, jobbade du med bastema och hur löste du anpassningarna till de olika temana? •	Vilken är din TIL för detta kmom?</b>

Undersökningen i detta kmom har varit väldigt intressant och lärorik. Att analysera webbplatserna och tolka hur de använder sig av färg och typsnitt för att kommunicera ut en känsla och marknadsföra en produkt har gett mig stor förståelse för hur mycket påverkan dessa faktorer faktiskt har.

Temat ”colorful” tolkade jag som ett lekfullt tema med starka färger.  Färgerna väcker uppmärksamhet hos besökaren och tar mycket av fokus från innehållet. ”Dark” tolkade jag som ett tema med både mystik och romantik. De mörka färgerna ger temat mystik och val av typsnitt bidrar till en mer romantisk känsla. De mörka färgerna är inte fullt så chockerande vilket bidrar till att fokus ändå är på webbplatsens innehåll. Tanken bakom temat ”minimalistic” är att det ska vara så avskalat som möjligt, utan att vara platt. Den vita bakrundsfärgen och den mörka texten ska tillsammans med den tydliga fonten ge en känsla av enkelhet och stilrenhet.

Till temat ”colorful” valde jag ett komplement färgschema med två väldigt starka färger som jag anser skapar just den känsla av lekfullhet som jag är ute efter. Jag har använt en ljusare, mer diskret nyans av rosa som accentfärg, denna syns bland annat på sidans footer. Till temat ”dark” valde jag ett analogt färgschema som bidrar till den känslan av mystik och romantik jag vill förmedla. Även till temat ”minimalistic” valde jag ett analogt färgschema som går i två olika nyanser av grått. Någon accentfärg har jag inte använt mig av dessa två teman. Till alla tre teman ville jag ha ett typsnitt som var naturellt och läsbart till den informativa texten i bodyn. Det jag lagt fokus på är att typsnitt på navbar och rubriker ska ge besökaren den känslan jag vill förmedla. Temat ”dark” har ett kursiv, romantiskt typsnitt på rubriker, medan temat ”colorful” har ett lekfullt typsnitt till både rubriker och site-logo.

Jag skapade ett nytt stylesheet för respektive tema som alla inkluderar kmom04.less, som i sin tur innehåller de filer vi jobbat med i tidigare moment. För varje tema skapade jag nya moduler för varje del av webbplatsen - en för header, en för footer och en för huvuddelen av sidan. Dessa inkluderas i rätt stylesheet. Det underlättar att ha flera moduler med relativt lite kod i varje för respektive tema, då det på så sätt blir enklare att hitta det element man vill ändra. 

I detta kmom har jag lärt mig väldigt mycket om färgteori, olika färgscheman och hur man kan använda sig av färg för att förmedla en känsla eller marknadsföra en viss produkt. Jag inser vilken stor betydels färg och typsnitt har för att lyckas med en design på en webbplats och att förutsättningarna för att göra en personlig webbplats ligger just i färg och typografi.
