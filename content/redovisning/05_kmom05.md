---
---
Redovisning kmom05
=========================

<b>•	Berätta kort om erfarenheterna med din undersökning av webbplatsers laddningstid och vad du kom fram till.
•	Har du några funderingar kring Cimage och dess nytta och features? Vilka bildverktyg använder du själv normalt sett?
•	Hur gick det att jobba med modulen @desinax/figure och hur är din syn på modulen?
•	Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?
•	Vilken är din TIL för detta kmom?</b>

Jag tycker att det har varit intressant att undersöka olika webbplatsers laddningstidet. Jag valde att undersöka sidor som jag och/eller folk i min närhet ofta besöker och det gör att man får ett perspektiv på det hela. Jag har nu lite bättre koll på vad jag anser vara en snabb och en långsam webbplats. Att skriva en rapport om undersökningen är ett bra inslag i kursen och ett mycket lärorikt moment då vi får öva på skrivandet.

Jag upplever Cimage som ett väldigt smidigt verktyg med vad som tycks vara en oändlig variation av features. I det här kursmomentet jag har bara bekantat mig med verktyget och tänker att jag kommer att lära mig mer allt eftersom jag använder det. Jag är inte bekant med något annat bildverktyg och har ingen direkt erfarenhet av bildredigering. Generellt sätt så är foto och bild inget stort intresse för mig, delvis då jag inte bekantat mig med något bildverktyg och inte känner mig bekväm och kunnig inom ämnet.

Att jobba med @desinax/figure tycker jag gick bra och min uppfattning av modulen är att den är mycket smidig och underlättar då man ska redigera eller anpassa sina bilder. Modulen, precis som övriga moduler som installerats i kursen, underlättar verkligen eftersom att man så enkelt kan kontrollera vilka som inkluderas i vilket tema. I börjar upplevde jag detta som extremt krångligt men jag får mer och mer förståelse för det sättet att jobba.

Bilder och bildbehandling för webben är enligt mig ett otroligt brett ämne och jag vet att det finns hur mycket som helst att lära sig. Jag tror att inlärandet nästan måste handla om ett intresse för bildredigering och ett kreativt arbetssätt. Dock så vet jag att man kan och måste träna sitt öga på att se vad som passar och inte passar på en webbplats för att kunna arbeta med design och att skapa webbplatser. Responsiviteten har jag fortfarande lite svårt att greppa, det känns krångligt men ack så viktigt att ha med sig.

Mitt TIL för detta kmom handlar om laddningstider på olika webbplatser. Det har varit intressant och lärorikt att undersöka dessa och se vilka faktorer som påverkar samt vilka åtgärder som kan göras på en webbplats med lång laddningstid. Av detta lär jag mig lite angående vad man bör tänka på då man bygger en webbplats.  
