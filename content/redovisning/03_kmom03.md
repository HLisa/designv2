---
---
Redovisning kmom03
=========================

<b>•	Hur känns det att vara styrd till ett vertikalt grid, hämmande eller stödjande?
•	Hur känns det att jobba med ett typografiskt horisontellt/baseline grid, ser du någon poäng med det?
•	Berätta om hur du valde typsnitt till din webbplats.
•	Har du jobbat med liknande gridbaserade layouttekniker sedan tidigare?
•	Hur känns det att jobba med LESS och moduler? Lyckas du återanvända moduler mellan teman för kmom02 och kmom03?
•	Hur gick det med din responsivitet för webbplatsen?
•	Vilken är din TIL för detta kmom?</b>


Det känns tryggt och stödjande att vara styrd till ett vertikalt grid och jag förstår hur det kan underlätta att designa en webbplats med hjälp av detta. Det gör det enkelt och smidigt på så sätt att man slipper att använda sig av padding, float, margin osv. på varje element man vill styla. Speciellt smidigt i designkursen eftersom att vi har ett färdigt och välfungerande grid att använda.

Jag ser absolut en poäng med att jobba med även ett typografiskt horisontellt grid. Det är lite knepigare att förstå och använda sig av än det vertikala gridet tycker jag men det är väldigt intressant och lärorikt att prova sig fram med olika storlekar på typsnittet.  

Till bodyn på min webbplats har jag valt typsnittet Quicksand. Det är enligt mig ett lättläsligt och tydligt typsnitt och med dess relativt tunna bokstäver minskas kontrasten mellan bakgrunden och texten. Bokstäverna/texten blir som mjuk vilket jag upplever som behagligt att läsa. Rubrikerna på webbplatsen har typsnittet Cinzel, som är ett typsnitt med versaler som jag anser passar bra till rubriker. Även detta har tunna bokstäver och ger ett mjukt intryck, trots versalerna, vilket passar bra till övrig text på sidan.

Jag har inte jobbat med sådana här gridbaserade layottekniker eller liknande tidigare, utan det är helt nytt för mig. Att jobba med LESS och moduler känns bättre och bättre och jag lyckades återanvända moduler från temat i kmom02 som modifierades i kmom03.

Responsiviteten på webbplatsen har jag inte helt fått grepp om. Jag tycker det är krångligt och svårt och är inte helt säker på att jag gjort rätt och fått det att fungera som det ska. Det finns en responsivitet men jag vet inte om den är och fungerar som det är tänkt.

Mitt TIL för detta kmom är att man ska lägga tid på att hitta typsnitt som man tilltalas av och prova olika typsnitt på webbplatsen för att hitta känslan man är ute efter. Jag förstår hur mycket ett typsnitt kan påverka stämningen och känslan på webbplatsen och till och med kontrollera vad det är som förmedlas till besökaren.
