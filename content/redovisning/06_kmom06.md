---
---
Redovisning kmom06
=========================

•	Hur känns det att tänka i termer av designelement och designprinciper?
•	Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?
•	Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?
•	Har du en uppfattning om “the final touch” och vad det kan vara i sammanhanget webbdesign?
•	Vilken är din TIL för detta kmom?

Att tänka i termer av designelement och designprinciper känns ganska ovant, det är inget jag i vanliga fall gör. Även om jag självklart dagligen bedömer alla möjliga typer av design i olika situationer så är det verkligen något jag gör omedvetet, det är inget jag aktivt tänker på. Att göra en uppgift som handlar om att utvärdera designprinciper på en webbplats har fungerat lite som en ögonöppnare och jag analyserar och reflekterar faktiskt mer över design nu än innan jag började med kursmomentet.

Det var intressant och faktiskt lite skönt att få tips och riktlinjer med hjälp av designelement och designprinciper, samt att ha dessa att luta sig mot. Jag tycker att det har varit inspirerande att jobba med design utifrån dessa och väldigt lärorikt eftersom att man behöver ha en bakomliggande grundtanke då man bygger upp webbplatsen.

När jag läser ”the final touch” tänker jag mest på att en webbsida och en design nog aldrig blir hundra procent färdig och att man kan fixa och pilla med oändligt mycket detaljer. Men i sammanhanget webbdesign tänker jag att det mest handlar om de sista detaljerna för att en webbplats ska vara så användarvänlig, tilltalande och balanserad som möjligt. Alltså att se till att designprinciper finns med för att ge webbplatsen en grund, en standard, samt att de tänkta designelementen bidrar till en behaglig design.

I detta kmom är mitt TIL hur man använder sig av designelement och designprinciper inom webbdesign.  Jag har dels lärt mig dessa begrepp samt introducerats till grundläggande element och principer. Jag har även lärt mig hur de vanligtvis inkluderas och används på webbplatser och vad respektive designelement och designprincip kan bidra till.
