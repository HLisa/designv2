---
---
Redovisning kmom02
=========================

<b>•	Vad tycker du om LESS och det sättet vi jobbar med LESS-moduler?
•	Är du bekant med Makefiler och make sedan tidigare, eller något liknande byggverktyg? Vad anser du om det?
•	Hur kändes det att kompilera LESS till CSS, var det något du reflekterade över?
•	Kommentera ditt tema, hur kan man beskriva dess design och hade du några planer på “design” när du byggde ditt tema?
•	Vilken är din TIL för detta kmom?</b>


I det här kursmomentet är det första gången jag introduceras till LESS. Till en början så förstod jag inte helt syftet med det men efter att ha gått igenom de videor som finns och läst mer om det så förstod jag mer och mer syftet med att använda sig av det. Jag tycker att sättet vi jobbar med LESS-moduler verkar bra och jag förstår hur det kan underlätta arbetet i sammanhanget.

Jag är inte bekant med Makefiler eller något liknande byggverktyg sedan tidigare. Jag tycker att det verkar vara ett bra verktyg och jag förstår hur det används, bara inte allt som sker bakom kulisserna. Processen att kompilera LESS till CSS var speciellt svårt att förstå. Att göra det var inga problem men att förstå vad det är som händer med filerna tyckte jag mig inte få en vettig förklaring till i undervisningsmaterialet.

Min design är rätt så neutral och avskalad vilket jag tycker är både fint och behagligt att navigera i då man besöker webbplatsen. Jag tycker att det är viktigt med symmetri på en webbplats, en osymmetrisk sida kan vara väldigt störande, och jag har därför försökt göra sidan så symetrisk som jag kunnat. Tanken med den här varianten av style är inte att webbplatsen ska vara kul eller spännande att besöka utan snarare att man inte ska distraheras från informationen som sidan innehåller.

Mitt TIL för detta kmom är väl egentligen det som kursmomentet innefattar, LESS och responsivitet. De är saker jag inte är bekant med sedan innan. Jag har väl också fått lite mer förståelse för hur ramverket är uppbyggt och vilka element som jag vill ha stylat.
