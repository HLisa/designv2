Kmom06 - Designprincip
=======================

Den här undersökningen syftar till att studera webbplatser och identifiera vilka, om några, designprinciper som används. För undersökningen har tre webbplatser valts ut.

Urval
-----------------------

De webbplatser som valts ut till undersökningen är [Gear Patrol](https://gearpatrol.com/), [Larry Smith](http://larrysmith.jp/) och [Pom & Flora](https://www.pomochflora.se/). Webbplatserna skiljer sig markant åt i både kategori och design och är därför av intresse i den här undersökningen.

Metod
-----------------------

För att utföra undersökningen användes information om designprinciper från de webbplatsen som listas under "referenser" längre ner i rapporten. De exempel på designprinciper som visas på dessa webbplatser användes för att jämföra och identifiera eveltuella designprinciper på webbplatserna i undersökningen.

Resultat
-----------------------

[Gear Patrol](https://gearpatrol.com/) är en livsstilsblogg som visar upp prylar. Webbplatsen riktar sig till en grupp läsare som intresserar sig för prylar inom olika kategorier och syftar till att inspirera till köp samt att informera dess läsare om en mängd olika produkter. Webbplatsens design ger ett stökigt intryck, dels på grund av typsnittet som används och dels all information som syns på startsidan samt alla undersidor. Två färger, vit och orange, kännetecknar webbplatsen tillsammans med en mängd bilder som alla visar upp en produkt. Orangea detaljer syns på webbplatsen då man hovrar över navbar samt sidans alla artiklar, dessa designprinciper kommer igen på alla undersidor.

[Larry Smith](http://larrysmith.jp/) är en japansk smyckestillverkare. Webbplatsen syftar till att visa upp smycken och kännetecknas främst genom dess diskreta och stilrena design, vit bakgrund med svarta detaljer. Designen ger en lugn känsla och gynnar webbplatsen då det inte finns något som distraherar ögat utan man hittar enkelt de produkter som hemsidan syftar till att visa upp. Webbplatsen har två märkbara designprinciper som gör den speciell. En diskret, grå färg då man hovrar över navbar och övriga länkar på alla sidor, samt artiklar som smygande blir visuella på två av undersidorna.

[Pom & Flora](https://www.pomochflora.se/) är en cafékedja vars webbplats syftar till att visa upp dess utbud samt informera om vart man man finner dess lokaler. Det som kännetecknar webbplatsen är framför allt typografin, men även vilka bilder och hur dessa visas upp. På sidans footer används samma typsnitt som i menyn, både på webbplatsen och ute i lokalerna och kedjans logga syns tydligt. Bilderna ger intrycket av en lugn webbplats som speglar det intryck kedjan vill förmedla genom sina lokaler. Designprinciper som kännetecknar webbplatsen är en väldigt diskret effekt då man hovrar över samtliga länkar, samt en slideshow på startsidan.

Analys
-----------------------

En gemensam designprincip för de webbplatser som analyserats i den här undersökningen är den visuella skillnaden då man hovrar över en länk. Med den detaljen kan man styra vilken känsla som ska förmedlas och hur mycket fokus besökaren lägger på olika länkar eller artiklar/inlägg. En diskret detalj, så som en färg, då man hovrar ger en lugn känsla och finnes ofta på en redan harmonisk webbplats med få detaljer. Detta ser man tydligt på webbplatserna [Larry Smith](http://larrysmith.jp/) och [Pom & Flora](https://www.pomochflora.se/), fokus läggs inte på detaljer utan snarare på innehållet i det man klickar på.

En mindre diskret detalj kan ge ge ett stökigt eller förvirrat intryck och syns ofta på en webbplats med väldigt mycket information och andra visuella detaljer. På [Gear Patrol](https://gearpatrol.com/) är detta väldigt tydligt. Endast tre färger syns på webbplatsen, vit, svart och orange, men sidan innehåller så pass mycket information att intrycket blir stökigt och rent av jobbigt för ögat att titta på. Minst tre olika typsnitt används i varje reklamdel och varje artikel vilket bara förstärker det stökiga intrycket.

Hur bilderna redigerats och vilka bilder som visas är självklart även det en viktig detalj i designen. En webbplats som [Pom & Flora](https://www.pomochflora.se/) vill förmedla en mysig och lugn känsla och använder sig fördelaktigt av bilder för att presentera sina produkter. Bilderna är matta och går alla i samma diskreta färgton, fokus ligger bara på just det som bilden ska visa upp - en produkt eller en känsla.
På [Gear Patrol](https://gearpatrol.com/) har man istället valt bilder med flera olika motiv på, vilket bidrar till det stökiga intrycket som nämns ovan. Förvirring och stress kan komma av detta då man inte vet vad syftet med bilden är eller vad som vill förmedlas.


Referenser
-----------------------

Artikeln [Design Elements & Principles](https://www.canva.com/learn/design-elements-principles/)

Artikeln [Visual design elements and principles](https://en.wikipedia.org/wiki/Visual_design_elements_and_principles)

Sektionen [Design](https://dbwebb.se/guide/design-med-html5-och-css3/design) i guiden på dbwebb.

Övrigt
-----------------------

Medverkande i undersökningen: Lisa Hult.
