Webbdesign och aktuella trender
=======================

I den här undersökningen har fyra webbplatser för företag inom kategorin co-working spaces valts ut för en analys av webbplatsdesignen samt för att ta reda på vilka trender som är aktuella just nu. I rapporten presenteras urvalet av webbplatser, vilken metod som använts för att utföra undersökningen, vilka resultat undersökningen gav samt en analys av resultaten.

Urval
-----------------------

I undersökningen har följande fyra webbplatser har valts ut: [Concendum](https://convendum.se/sv/), [SUP46](http://sup46.com/), [Epicenter](https://epicenterstockholm.com/) och [GoTo10](https://www.goto10.se/). Dessa webbplatser ingår i en relativt ny kategori, uthyrning av co-working spaces, därav finns intresset att dessa utfrån aspekten aktuella trender inom webbdesign.

------------------

Metod
-----------------------

För att analysera och jämföra webbplatsernas design tittar man i den här undersökningen på vilka designelement och design principer som går att urskilja på respektive webbplats. För att undersöka vilka trender som går att se så sammanställs de element och principer som är gemensamma för dessa webbplatser.

-----------------


Resultat
-----------------------
Följande design principer har noterats som gemensamma för webbplatserna i undersökningen.

På samtliga webbplatser finns en logotyp högst upp i vänstra hörnet, vilket är det vanligaste stället att placera denna, förutom GoTo10 som har valt att placera loggan mitt på startsidan. Navbaren har man på alla webbplatser valt att höger-centrera. Man möts av en stor flash-image på alla hemsidor och denna följer med då man klickar sig vidare till undersidorna.  Ingen av webbplatserna har speciellt mycket text utan de är uppbyggda utifrån företagens grafiska profiler, med färger och bilder som räcker för att ge besökaren en ganska tydlig bild av vad de sysslar med.  

Webbplatserna är uppbyggda med en proportionalitet och centrering, med antingen tre eller fyra kolumner på sidan och i footern. Man ser en upprepning av kolumnerna på samtliga undersidor på alla webbplatser, igenkänningsfaktorn är en central del av varje webbplats. En tydlig kontrast mellan bakgrund och text med hjälp av färgval samt mellan bakgrund och bilder med hjälp av inramningar och kanter gör samtliga hemsidor behagliga att titta på.  

Följande designelement har noterats som gemensamma för webbplatserna i undersökningen.  

En sticky navbar och färgskifte på navbaren vid scrollning är effekter som syns på  [Concendum](https://convendum.se/sv/), [Epicenter](https://epicenterstockholm.com/) och [GoTo10](https://www.goto10.se/). Visuella effekter vid hovring över navbar, knappar och länkar samt komplementterande färger och färggradienter i små detaljer syns på samtliga webbplatser. Animationer och feedback i form av visuella effekter vid hovring och klick. Loggor tillhörande samarbetspartners listas på webbplatserna samt ikoner för Facebook, Instagram och Twitter.

-----------------

Analys
-----------------------

Grunden för undersökningen är design principer och designelement som är återkommande på samtliga webbplatser inom kategorin Co-working spaces. Denna kategori, som inte bara är relativt ny utan även har ett rykte som modernt och nytänk, bör enligt mig ge en bra uppfattning om trender inom webbdesign.   

De design principer jag noterat i undersökningen är i sig ganska självklara och kända. En användarprincip som traditionellt sett har funnits med i webbplatsdesign är att ge användaren vad hen förväntar sig. Det anser jag inte att de hör fyra webbplatserna gör då det händer alldeles för mycket på sidorna för att man ska ha “koll på läget”. Jag ser dessa designer som kreativa och oförutsägbara för besökaren. För att förklara hur jag menar så tar jag upp ett exempel.  

[Convendum](https://convendum.se/) har en väldigt levande hemsida med rörliga bilder och mycket rörliga visuella effekter medan [GoTo10](https://www.goto10.se/) istället har stilla bilder och visuella effekter som inte rör sig så mycket. Båda webbplatserna är dock fulla med information, bilder, logotyper och länkar att klicka på. De verkar finnas oändligt många undersidor att besöka och jag anser att de inte är speciellt lätta att navigera. Även på webbplatserna för [Epicenter](https://epicenterstockholm.com/) och [SUP46](http://sup46.com/) är det en hel del som händer samtidigt och det gör även här att man som besökare inte riktigt vet vad man ska fokusera på. Det klassiska F-mönstret följs inte helt och hållet utan uppmärksamheten dras lite överallt på grund av mycket designeffekter, mycket som pågår samtidigt och många “knappar” att klicka på.  

Att det är mycket som händer samtidigt på hemsidan kopplar jag till en trend som syftar till oregelbundenhet och rörlighet på en webbplats. Det skapas genom en oregelbunden grid layout, rörliga bilder och nya intryck då man exempelvis scrollar på sidan. Dessa trender omskrivs alla i artiklarna [Webbdesign trender inför 2018](https://wappmedia.se/2017/12/20/webbdesign-trender-infor-2018/), [5 trender inom webbdesign för företag 2018](https://www.svenskadomaner.se/blogg/5-trender-webbdesign-foretag-2018/) och [11 Web Design Trends to watch in 2019](https://digitalmarketinginstitute.com/blog/2017-11-07-11-web-design-trends-to-watch-in-2018).  

Viktigt är att webbplatsen upplevs som skapande eller berättande - storytelling som engagerar besökaren. Det finns med på alla webbplatser i den här undersökningen, mer eller mindre, och tar skepnad i form av bilder på den verksamhet företagen har.  Viktigt är även den ihållande trenden med mobil användning vilket leder oss till vikten av att skapa en responsiv webbplats vilket nämns som en viktig punkt i ovanstående artiklar.  

-----------------

Referenser
-----------------------

Artikeln [5 trender inom webbdesign för företag 2018](https://www.svenskadomaner.se/blogg/5-trender-webbdesign-foretag-2018/)

Artikeln [Webbdesign trender inför 2018](https://wappmedia.se/2017/12/20/webbdesign-trender-infor-2018/)  

Artikeln [11 Web Design Trends to watch in 2019](https://digitalmarketinginstitute.com/blog/2017-11-07-11-web-design-trends-to-watch-in-2018)

Artikeln [8 spännande trender – webbdesign 2018](https://decisionbyheart.com/trender-webbdesign-2018/)

-----------------

Övrigt
-----------------------

Medverkande i undersökningen: Lisa Hult.
